LIB. 1. GLOSSARIUM. 691

cior et magis obvia loci eius expositio, interpretationem illam
meam in hunc modum refictam hic habeat: pro hisce Graecis
Pachymeris verbis p. 211 v- 15 ἒπισχῶν τοιὶς τῆς λίμνης καρά-
βους συνδεῖ σχοίνοις, καὶ ξύλα μέγιστα ἐνιεὶς ἐπ’ ἐκείνων κατα-
σκευάζεται μόσυνας,· haec in Latina versione substituantur: arre-
ptas, quae in stagno repertae sunt, cymbas, funibus colligat5
et lignis super eas· constratis maximis, turres in eo tabulato,
et machinas construit. atque hanc ingenue fateor, nunc mihi
verisimiliorem videri sententiam3 ex eo praesertim quod Pachy-
meres statim addat toi δ’ ἄλλα πλοῖα πληρώσας. ista enim alia-
rum navium mentio satis indicat, putasse ipsum: καράβους quo-
que, quos paulo ante memoraverat, ex eodem πλοίων, sive na-
vigiorum genere esse.

καρπός p. 146 v. 18. vox καρπός hic in notione qualem
alibi nuspiam observaverant ponitur, folii paginam indicans , me-
taphora nimirum populari, quali vulgo in Gallia scapus chartae
vocari solet une main de papier. est καρπός iunctura brachii
cum manu, ὄρθρον χειρὸς καὶ βραχίονος, ut loquitur Aristote-
les 1 de part. animal. apparet tamen volam ipsam seu palmam
et mediam planitiem concavae manus καρπόν etiam dici. nam
Homerus Iliad. o· choreas describens iuvenum cum virginibus ma-
nibus invicem consertis saltantium, tali videtur significatu καρπὸν .
usurpare, dum scribit

ἔνθα μὲν η’ΐθεοι καὶ παρθένοι ἇλφεσίβοιαι
ὀρχεῦντ’, ἀλλήλων ἐπὶ καρπῷ χεῖρας ἔχοντες.

si enim alter in alterius 'carpo manum habebat, ut ait, non uti-
que brachii iuncturam carpum dicit, sed palmam et volam, qua
teneri et stringi solet manus se invicem saltando trahentium. ha·
bet autem quandam speciem volae extensae pagina, ut funda-
mentum translationis non desit, usitatae tunc sorte vulgari ser-
mone, etsi rarius in libris reperiatur. aliquando putaram καρπόν
hic reddi posse articulum aut capitulam, comma scilicet primum
in oculos incurrens libro aperto, quod potest interdum esse ex
media aut infima pagina. sed id dici nequit hoc loco. satis enim
noster indicat omen de quo agit, captari solitum ex verbis in ca·-
pite sive principio paginae occurrentibus. alioqui enim non omnes
convenissent in animadvertendo malo augurio ex verbis iisdem:
fieri enim potuisset ut tres episcopi, qui cum celebrante coope-
rabantur in illa apertione et impositione codicis evangelici, non
in eandem omnes paginae partem oculos coniecissent. hae me
causae impulerunt ad καρπόν hoc loco paginam interpretandum.

κᾶστρον. ad ea, quae dudum notavi Glossario vol. 1
p. 571 περὶ κᾶστρου sive εἱρκτῆς λήθης, de castello sive carcere
oblivionis, addam hic quae suggessit Pater Claudius Maltretus
Soc. Iesu , datis ad me post illa lecta humanissimis literis. “ du-
dum (inquit) haec notaveram ad c. 5 l. 1 Procopii de bello Per-

