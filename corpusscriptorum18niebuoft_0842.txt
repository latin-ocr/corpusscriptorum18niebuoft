824 OBSERVAT. PACHYMER. '

atque adeo morbo impeditum a per se obeunda expeditione ne·-
cessaria hominem cui maxime fideret vice sua misisse Ghutluchai-
mum, sive illum evocavit e partibus septentrionalibus circa
Euxinum, quibus eum. in locum Tuctais sive Tuctaim‘s, fuisse
iam antea praefectum paulo superius suspicabamur, sive illum
adhuc in officio Atabegi circa se habuit, et tantum post ipsius
reditum e Syria ad istum septentrionalem limitem destinavit, ne
occasione secuturae brevi (quod praesentiebat) mortis suae Tuctais,
quem exclusum imperio volebat ex istis sibi dudum obnoxiis
provinciis opes ducere posset ad negotium Carmpantani, sibi in
successione praelato, facessendum. utcumque sit, utrumque
idoneis auctoribus discimus, et bellum in Syria pro Cazane ges·-
sisse illo iam aegrotante Chutluchaimum‚ et Cazane non multo
post mortuo eundem regionibus circa Euxinum prius a Tuctai
possessis praefuisse.

XX. De successu porro Syriacae huius expeditionis Chut-
luchaimi sic breviter collector supplementi Abulpharagii tradit.
primum equites decies mille exereitus Mogulici a ducibus copia.-
rum Aegyptiarum, inter quos fuit Abulseda, prout ipse testatur
in historia de his scripta, fuisse profligatos, deinde universum
exercitum fractum fugatum et pessumdatum. unde credibile est
Chutluchaimum cum reliquiis copiarum revertisse quamprimum
ad Caznnem, a quo ingravescere languorem suum sentiente pro—
pter causam supra indicatam missus ad Arctoum limitem fuerit.
eodem anno, Hegirae 702, die 13 mensis Shavalis‚ ut ait Ianna-
bius, Cazanes est mortuus. est Shaval decimus Arabum men-
sis, cuius diem tertium decimum incurrisse oportuit in diem 31
mensis Maii anno Chr. 1303, siquidem, ut est dictum, kalen-
dae Muharrami sextum vicesimum Augusti mensis anni superioris
insederant. hinc definire certo possumus controversiam, quae
inter quosdam mox referendos auctores de numero annorum im-
perii cazanis agitatur. si enim, quod superius n. 17 statuimus,
coepit Cazanes imperare circa initium Novembris anno Christi
1296, moriens in fine Maii anni Christi 1803 utique sex in im-
perio annos explevit, et menses insuper septem. plus ergo iusto
spatii cazanis principatui tribuit Arabs chronologus Iannabius‚
dum eum regnasse dicit annos octo et menses circiter decem.

P 598 Ioannes Villanius l. 8 c. 15, Sanutus l. 3 p. 13 c. 8 et Aythonus
Ηίδῒ, orientalis c. 45, etsi diserte spatium regni Cazanis non ex-
primunt, quaedam tamen affirmant unde ultra praescriptos a no·-
bis limites illud haud paulum excessisse sit consequens· nempe
duo priores aiunt coepisse illum imperare anno Christi 1294, et
Aythonus obitum eiusdem confert in annum Christi 1304, ex qui-
bus inferendum esset eum ultra novem plenos annos Mogulense
imperium rexisse. sed de *vera sede epocharum initi a cazane
principatus et mortis obitae tutius, opinor, creditur arabibus

