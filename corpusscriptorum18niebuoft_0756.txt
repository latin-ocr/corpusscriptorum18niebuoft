740 OBSERVAT. PACHYMER.

quod autem negat se ita loqui didicisse, culpa eius est, quod
scripta magistrorum non legisset ut debuerat, patrum nimirum
antiquorum , ubi quae afferebat Veccus invenerat. sed longe in-
scitius huius dictum refertur v. 11, ubi schismaticus iste definit
haeresim reputari τό συνιστᾶυ θέλειν α’σύνηθες, κᾶν ἀσφαλὲς ἦν,
stabilire velle insuetum quippiam ‚ etsi securum stt. quo ini-
quissimo edicto omnes ecclesiae patres, omnes theologi, omnes
sacrorum librorum interpretes in haereticorum ergastula compin-
guntur. quotus enim quisque illorum non aliquid profert insae-
tum, idiotis praese1tim aut in studio sacrae doctrinae negligen-
tius versatis , qualem se hic patriarcha schismaticus prodit.

v. 22. ubi enim plus clare deprehendatur etc. verba sunt
Constantinopolitani patriarchae Gregorii Cyprii , quae illum
ostendunt nihilo aut doctiorem aut moderatiorem Athanasio isto
Alexandrino, quem modo notavimus. profecto enim, si ex ae·-
quo respondente vel famae qua celebrabatur, vel dignitati qua
fulgebat, esset eruditione praeditus, non ignoraret quae de im-
mediata simul et mediata processione Sancti Spiritus ex patre ve-
teres, ut paulo superius ostendimus , ecclesiae doctores magno
consensu tradunt3 et si eam reverentiam antiquis patribus tri-
bueret quam iis a catholico quovis, maxime autem episcopis, de-
ferri par est, numquam nugatoriae loquacitatis plenissimam di-
ceret, quam a Sancto Gregorio Nysseno disertis affirmari verbis
sententiam fateretur.

P· 98 v, 2. fatemur temeritatem et veniam poscimue. verba
sunt Vecci, in quibus vel ironia quaedam agnoscenda tacita est,
vel permissio necessaria homini causam accusatae calumniose in-
nocentiae apud praeoccupatos errore incurabili iudices agenti.
videbat ille ruere manifeste et inconsequenter loqui patriarcham,
sed eo supercilio ut se revinci non passurum appareret. frustra
igitur contenderet, si vindicare a calumnia nugacitatis impacta
usquequaque orthodoxam Nysseni doctrinam conaretur3 et in-
terim occasionem perderet se ac suos ab haereseos infamia put-
gandi. usitatissimum patronis est reos in iudicio defendentibus,
postquam satis refutarunt criminationem aliquam minus ad rem
pertinentem, ea non agnita quidem pro vera, sed omissa uti pa-
rum curanda, referre se ad* caput causae hoc aut simili genere
loquendi “verum sit ita sane ut vultis: tamen vel hoc etiam
concesso extra culpam esse in causae capite meum susceptum pa-

tet.'’ talem omnino sensum ha'ec Vecci habet oratio, ut clare
intelligitur ex consequentibus.

p. 99 v. 9. alludens ad nomen aliud. quodnam fuerit ,

illud aliud nomen Georgii Moschamparis‚ ne 111. quidem Allatius
in accuratissima de Georgiis Diatriba multa de boc memorans
prodit. licet suspicari ex urbano illo Vecci dicto, ψύλλα τις
ἐπικαθίσασα εἴα, I’syllum fnisse cognominatum. recitat hunc

