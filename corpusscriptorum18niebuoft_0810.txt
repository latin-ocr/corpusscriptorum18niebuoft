7952 * OBSERVAT. PAGHYMER. ι

denique plenum os, ut antea, lucens ostendit. his fere verbis au-
ctor istud phaenomenum exprimit, quotus is annus ab orbe con-
dito, qua solet interdum uti aera, numeratus suerit tacens. cou-
sului ego super hoc domesticum oraculum doctissimi humanissimi
mihique amicissimi patris Ioannis Baptistae Riceioli societatis no-
strae, datis ad illum hinc Roma literis eirca initium Aprilis anno

Christi 1667. ad eas mutuam eius epistolam hic describere operae
pretium duxi.

Epistola Ioannis Baptistae Riccioh: soc. Iesu ad Petrum
Possinum eiusdem societatis.

Reverende in Christo pater.
Pax Christi.

Cum Pachymeres l. 4 c. 15 narret visam Constantinopoli ecli-
psim lunae totalem mense Ianuario, hora noctis 3, ita ut luna post
horam sere tota intra umbram telluris immersa suerit et emergere
visa sit ab umbra post horae trientem tandemque post horae in-
tervallum tota emerserit, neque vero diem neque annum exprimat,
sed solum id accidisse tempore Andronici Palaeologi reserat, iu-
bes me, pater doctissime et amantissime, inquirere ex mea Astro-
nomia Reformata quoto Christianae epochae anno talis eclipsis
contigerit3 supponisque ex contextu rerum gestarum annum hu-
iusmodi consistere inter 1298 et 1310 dictae epochae. ut votis
tuis obsecundaem, examinavi plenilunia Ianuarii omnium praedi-
ctorum annorum; et respondeo distincte per tres conclusiones3
supponoque pro certo , ex mea tum Geographia tum Astronomia
Reformata, Constantinopoli altitudinem poli esse graduum 42 56,
eiusque meridianum orientaliorem esse Bononiensi (cui affixae sunt

meae tabulae) hora 1 min. 20 26.

1 con clusio.

Inter annos Christi 1298 et 1310 nullus suit, in cuius Ianua-
rio fuerit plenilunium eclipticum, nisi anni 1301 1302 et 1808.

Ratio est quia, ut lunae eclipsis sit naturaliter possibilis, lu-
nae distantia a propiore nodorum non debet excedere gradus 17
20, ut docui libro 5 Almagesti Novi. at in pleniluniis Ianuarii
omnium annorum ab anno 1298 ad 1310, demptis annis 1301
1302 1303, luna distitit a propiore nodo plus quam gradus 17 20,
ut ex prima tabella infra scripta liquet. ergo etc. et ad id dis-
cernendum sufficit adhibere plenilunia media.

