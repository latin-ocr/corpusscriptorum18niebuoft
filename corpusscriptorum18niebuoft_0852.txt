834 ΑΟΒΕΕΒῩΑΤ. PACHYMER. -·

infletaeque iacent inopes super arva catervae.
igitur transitus Ottomanidarum in Europam his verbis innuitur.
is primum contigisse ab Arabibus traditur anno Hegirae 758,
qui paene totus coincidit cum anno Christi 1857, quippe cum
coeperit a die 25 Decembris anni Christi 1356. tunc enim iussu
Urchanis filius huius Solimanes connexis trabibus copias in Grae-
ciam traiecit, et anno sequenti cepit urbem Callipolim. verba
sunt continuatoris Abulpharagiani Chronici. quod autem ex Asia
in Europam, nempe septentrionalem, ad Callipolim ascendi di-
citur, recte quadrat ad naturalem situm: nam vere Maro scripsit

mundus ut ad Scythiam Ripaeasque arduus arces

cons-urgit etc.

P 605 pergit sacer vates adiungens de Gog et Magog, hoc est Turcis
Ottomanicis: et cireuieram eastra sanctorum. voci castra in
originibus Graecis respondet παρεμβολή locum singularem desi-
gnans. ego per castra sanctorum terram sanctam et Hierosoly-
mam intelligo, tot Christianorum sacris expeditionibus et bellicis
facinoribus quaesitam et diu possessam. hanc Ottomanica po-
tentia circumiit ἒκύκλωσεν illinc Aegypto, hinc Asia maiori, inde
Phoenice Cyproque occupatis, ut iam ne adiri quidem a privatis
causa religionis, nisi empto ab ipsis transitu, possit. ultimum
Ottomanidarum facinus S. Ioannes his verbis exprimit: et ca-
pient civitatem dilectam. quaenam haec intelligi possit alia quarn
Constantinopolis, a Muhamete secundo an. Chr. 1453 expugnata,
et ab eius successoribus hactenus pro imperii Ottomanici prima-
ria sede habita? dilectam vocat, quia eam fundator Constanti-
nus no‘n ut patriam in qua esset natus amaverit, sed naturali situ
et praestantibus eius coeli ac soli dotibus prae cunetis delegerit
et dilexerit, sedem in ea Romani collocans imperii et veteris Ro-
mae splendorem cum novae Romae nomine in eam transferens.
ita utraque tam Sibyllae quam S. Ioannis prophetia excidium urbi
Gonstantinopoli a domo Ottomanica denuntiat: haec vero id illa
plus facit, ut tempus invalescentis Ottomanidarum potentiae di..
stincte prodat, millesimum scilicet annum a pace per Constan-
tinum ecclesii-s data.

Deinceps nihil, opinor, chronologicae operae circa Pachy-
meris historiam superest aliud, nisi ut res hac secunda parte in
ea memoratas, sicut in priori fecimus, suis annis assignatas et

expansas in tabulam lectori proponamus 5 cui rei caput sequens
operis ultimum impendimus. ’

