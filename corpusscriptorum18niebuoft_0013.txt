PRAEFATIO. vn

curiosum, non semel Pachymeres affirmat. aperiamus hoc
nos illis arcanum, et indigitemus trabem, quam quia infixam
gerunt oculis, videre illusi nequeunt. relapsio in haeresim
S. Spiritus processionem e patre simul cum filio negantem,
repetitum schisma, rebellio iterata in Christi vicarium Ro-
manum pontificem, vestra Byzantini hoc opere publicata cri-
’ mina sunt. ne quaerite alias istarum sub quibus gemitis
exitialium, tenore continuissimo nexarum, aucta semper gra-
dibus atrocitate crescentium causas calamitatum. utcumque
probi mites iusti principes vestri videantur, populus satis
compositus, clerus gravis et honestus, unum est odio in vos
dei concitando vel efficacissimum flagitium, pertinax ample-
xus reprobi dogmatis, pervicax contemptus supremae ecele-
siasticae auctoritatis in Petri successore Romano episcopo
clu-isti ipsius institutione constitutae. haec vobis Lerna
malorum, origo cladium, fons infortuniorum omnis generis
unus est omnium. doletis vestros exercitus numerosissimos,
ductante per se ipso vestro Augusto michaele iuniore, nunc
incompositis nec multis oppositos in Asia barbaris, nunc in
Occidua continente paucis imparatis extorribus obiectos acie
Latinis, terrore fuisse consternatos panico, fusos, fugatos,
profligatos? consternavit, disiecit, perdidit divina* Nemesis,
haeresim in vobis et schisma vindicans. an vero ex quo
legitimum antistitem, orthodoxi dogmatis de processione S.
Spiritus ex patre filioque eruditissimum disertissimum con-
stantissimumque defensorem, throno patriarchali Ioannem
Veccum deturbastis, vestra umquam in ulla vel umbra tran-
quillitatis conquievit ecclesia? non ille quem pro Vecco in-
trusistis Gregorius Cyprius, iactationibus concussus assiduis,
praeceps tandem sede corruit? non paria passus illi suffe-
ctus Athanasius? paria Ioannes cosmas? similia, immo pe-
jora, iterum contra ius sasque repositus in recte ablato pa-
triarchatu Athanasius idem, vobis insuper ipsis infestissimus

Ι et abominatissimus Ρ quid memorem saevas, immanes, ra-

biosis commissas et vobiscum et invicem iurgiis sectas Arse-
nianorum, Iosephitarum ‚ Hyacinthinorum‚ aliorum, modo
Georgii Moschamparis‚ modo Marci discipuli Cyprii, modo
Andronici sardensis, modo Ioannis Ephesini, modo Nicetae

