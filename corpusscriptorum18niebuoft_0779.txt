LIB. Π. ΝΟΤΔΕ. 761
unde Virgilius Aeneid. 10

tum dea nube cava tenuem sine viribus· umbram
in faciem Aeneae, visu mirabile monstrum,
Dardaniis ornat telis.

p. 350 v. 19. Quae hic citantur ex Ethicis S. Basilii, inter
ea quae hoc nomine leguntur in collectione edita operum eins S.
P. non reperi. in epist. ad Amphilochium can. 10 p. 764 ed. Pa·-
ris. an. 1618 quaedam de iuramento habentur, a causa et casu
hic a Pachymere tractato non omnino abhorrentia.

p. 356 V. 12. Vitio vertitur episcopo Marmaritziensi, quod
multos simul ordinaret eiusdem in sacerdotio ordinis una sacra
functione. hoc est, opinor, quod causa compendii in ordinatio-
nibus, quas, ut ante historicus retulerat, pecunia venderet, unica
impositione manuum multos simul initiaret, errore intolerabili exi-
stimans nihil esse necesse unicuique singillatim ritum illum sa-
crum adhibere, quod ei festinanti lueri Simoniaci gratia , in quam
plurimis quam brevissimo tempore ordinandis, id commodum vi-
deretur, parum pensi habens quaestuoso se illigare sacrilegio. ergo
’ ἴερωσύνη sacerdotium hoc loco generatim ordines maiores indicat,
puta diaconatum et presbyteratum, et cum multos· dicit eiusdem
ordinis unica sacra ceremonia μιᾷ τελετῇ ordinasse, significat plu-
res diaconatus, plures etiam presbyteratus petitores, non singulis
adhibendo sacrum ritum sed uni pro cunctis, aut super omnes in
commune ceremoniam legitimam exercendo, abunde universos pro P 547
recte ac viritim initiatis habuisse.

v. 14. Quaenam sit his verbis memorata magna synodus,
post quam episcopi defecisse dicantur in Occidente, hoc est, esse
desiisse legitimi ecclesiarum praesules verae ordinationis chara—
ctere insigniti, quaeri non immerito potest. mihi non videtur
dubium quin hic agatur de synodo oecumenica 8 eademque Con-
stantinopolitana 4, et tempore et causa Photii celebrata , maxime
super controversiis Ignatium inter et Photium. post hanc cum
fraudibus et mendaciis suis Photius ita Graecos a Latinis alienas-
set, ut numquam deinceps bona fide universa Orientalis ecclesia
cum Occidentali consenserit ‚ desierunt oecumenica concilia in
Oriente celebrari, unde ultima fuit synodus octava inter eas quae
in orientalis imperii celebratae ditione in commune consulentes
concordi assensu Graecos pariter et Latinos habuere. finxerunt
autem Graeci schismatici, quod refert hoc loco Andronicus addi-
ctissimus schismati et infensissimus ecclesiae Romanae, ex illo tem-
pore quo vixit Photius et est synodus oecumenica octava celebrata,
desiisse in Occidente veram episcoporum successionem. de con-
ficta ab impostore notissimo Photio, et a Photianis iactata synodo,
quam isti nomine octavae venditant, vide opus ante hos annos sex

hic Romae editum ab Ill. Leone Annio, hoc titulo: De octava syn-
odo Photiana.

