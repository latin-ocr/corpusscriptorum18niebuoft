ΠΒ. 111. CHRONOLOGICUS. 821

sequium imperatori Mogulio recusans; diuque prout multis locis
Pachymeres significat, istam rebellionem impune tulit, iu ea
etiam Michaelis primi Palaeologi Augusti affinitate firmatus, ducta
ipsius filia Euphrosyne. talis ab Arguu- Chane suscepti consilii
vestigium in fine Abulpharagiani Chronici reperio, ubi scriptum
legitur: Argum-Clzanem imperio sila· stabilito unicuique filio-
rum praefecturam alicuius regni sui exercituum commisisse.
filii Argun-Chanis fuerunt Cazanes, Carmpautas, Tuctai's. ex
his Cazanes videtur exercitui et provinciae loco ubi degebat im-
perator propinquae praepositus. nam occupato postmodum, ut
mox dicetur, a Baidu imperio, primus qui obsisteret, viciniae,
prout apparet, beneficio, extitit. alii duo Cazanis fratres lon-
gius a patre leguntur amandati, siquidem Carmpantanem Pachy-
meres p. 459 v· 5 partis posterioris ait exercitum in india
ductasse: Tuctainem idem refert partis eiusdem l. 3 c. 26 et 27,
longum difficile atque anceps cum Noga gessisse bellum, quoad
eum iam senem acie postrema victum occidit funditusque profli-
gavit factionem eius, restitutis imperio Mogulensium praetentis
Euxino ex parte Europae regionibus, quas iude Nogae rebellio
alienaverat, et iis ipse patris Argun-Chanis primum, deinde
fratris Cazanis auctoritate regendis praesentem impendens ope-
ram. cuius tam potentis vicini Andronicus imperator, patris
Michaelis imitatione, gratiam sibi firmam affinitate studuit, filiam
ei Mariam volenti despondendo, quod narrat noster c. 27 1. 3.
haec longa Tuctainis bella 'videntur tenuisse ab auno circiter Chr.
1290 ad 1296.

XVII. Sublato e medio caichtu successore Argun-Chanis,
Baidu, qui eum oppresserat, iu eius se solium intrusit, sed ‚ei
obstitit Cazanes Argun-Chanis filiorum, ut videtur, natu maxi-
mus, avitum paternumque imperium sibi armis vindicans. com-
misso itaque inter regni candidatos praelio, Baidu proditione
suorum victus et occisus liberum aemulo cazani reliquit impeff-
rium, postquam illud per octo circiter menses occupavit. con-
tigit mors Baidu mense Dhul-Haia eiusdem anni Heg. 694, hoc
est circa finem Octobris aut initium Novembris anni Chr. 1296.
hinc procedit imperium Cazanis, cuius dotes praeclaras, insti-
tuta laudabilia , acta illustria effuse laudans memorat Pachymeres
c. 1 l. 6. res gestae sic summatim perstringuntur in supplemento
chronici Abulpharagii. auno Heg. 697, qui coepit a die 19 Octo-
bris anni Chr· 1297, occiso Νἳνακο, euius proditione Baidu suerat
oppressus, Atabegi dignitatem (erat id nomen illustris m imperio
Mogulensi magistratus) qua Niruzus functus fuerat, transtulit m
Kotlu Sakum; quem eundem esse suspicor cum Clzutluclzaimo
nominato a Pachymere sub finem modo laudati c. 1 l. 6, ubi
p. 459v.12 vocat Χουτλουχάϊμ κατα τὸν Ευξεινρν ἄρχοντα prae-
torem provinciarum imperii Mogulici ad Euxinum sitarum. suerat

